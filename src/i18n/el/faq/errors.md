# Σφάλματα και Κοινά Προβλήματα

## Paymetheus 

#### 1. Μόλις ξεκίνησα να χρησιμοποιώ το Paymetheus, αλλά φαίνεται να έχει κολλήσει.

Την πρώτη φορά που θα ξεκινήσετε το Paymetheus, θα κάνει λήψη του blockchain. Αυτό μπορεί να διαρκέσει
έως και μια ώρα, και ο Paymetheus θα φαίνεται σαν να μην κάνει τίποτα.

#### 2. Μη έγκυρη φράση πρόσβασης για το κύριο ιδιωτικό κλειδί.

Αυτό απλά σημαίνει "Λανθασμένος κωδικός πρόσβασης". Εισήγατε λανθασμένο κωδικό πρόσβασης για το πορτοφόλι
σας.

#### 3. "Αδυναμία αγοράς εισιτηρίων: ανεπαρκές διαθέσιμο υπόλοιπο..." αλλά το πορτοφόλι μου λέει ότι έχω αρκετό υπόλοιπο.

Υπάρχει ένα γνωστό σφάλμα στο Paymetheus, όπου τα ανώριμα χρήματα υπολογίζονται ως διαθέσιμα. Αφού ενα εισιτήριο ψηφίσει, υπάρχει ένα
παράθυρο (256) block όπου τα χρήματα είναι ακόμα κλειδωμένα. Σε αυτή την κατάσταση, είναι γνωστά ως ανώριμα. Όταν λήξει η περίοδος
Θα είναι και πάλι διαθέσιμα προς χρήση.

#### 4. Το Paymetheus εμφανίζει λάθος υπόλοιπο.

> Αυτές οι οδηγίες ισχύουν στην έκδοση 0.8.x και ενδέχεται να μην λειτουργούν στις νεότερες εκδόσεις.

Αν το Paymetheus εμφανίσει λανθασμένο υπόλοιπο, μπορείτε να το διορθώσετε χρησιμοποιώντας το βοηθητικό πρόγραμμα γραμμής εντολών για να αντικαταστήσετε ορισμένα αρχεία.
Κάποια από αυτά τα βήματα μπορεί να σας προκαλέσουν σύγχυση εάν δεν είστε εξοικειωμένοι με τη γραμμή εντολών, αλλά απλώς ακολουθήστε τις οδηγίες γραμμή προς γραμμή
και θα τα καταφέρετε. Όταν βλέπετε εντολές που `μοιάζουν με αυτό`, απλά αντιγράψτε και επικολλήστε τις όπως ακριβώς είναι στη γραμμή εντολών.
Μην ξεχάσετε να πατήσετε <ENTER> μετά από κάθε εντολή. Εάν κολλήσετε, συνδεθείτε στο [κανάλι μας στο Slack](https://decred.slack.com) και κάποιος θα σας βοηθήσει,
αλλά πρώτα, ελέγξτε την εντολή και βεβαιωθείτε ότι την πληκτρολογήσατε σωστά. Θα χρειαστείτε το seed του πορτοφολιού σας. Αυτή η διαδικασία θα πρέπει να διαρκέσει περίπου 15 λεπτά.

1. Θα ανοίξουμε τρία παράθυρα PowerShell. Πατήστε το πλήκτρο Windows. Πληκτρολογήστε 'powershell' (μην πληκτρολογήσετε τα εισαγωγικά εδώ ή στο μέλλον) και πατήστε ENTER.
2. Κάντε το δύο ακόμη φορές.
3. Μετακινήστε τα παράθυρα για να μπορέσετε να τα δείτε όλα.
4. Κάντε αντιγραφή και επικόλληση την ακόλουθη εντολή: `cd $env:programfiles/decred/paymetheus` (Σημειώστε ότι στο powershell πρέπει να πληκτρολογήστε CTRL+V ή να κάνετε δεξί κλικ για επικόλληση). Πατήστε ENTER.
5. Εκτελέστε την ίδια εντολή και στα άλλα δύο παράθυρα.
6. Ανοίξτε τον Windows Explorer.
7. Επικολλήστε το `%localappdata%/decred/paymetheus` στη γραμμή τοποθεσίας. Πατήστε ENTER.
8. Διαγράψτε τον φάκελο 'mainnet'.
9. Μεταβείτε σε ένα από τα παράθυρα του PowerShell και επικολλήστε το `./dcrd -u <username> -P <password>`. Πατήστε ENTER.
10. Μεταβείτε σε ένα από τα άλλα παράθυρα του PowerShell και επικολλήστε το `./dcrwallet --appdata=$env:localappdata/decred/paymetheus --create`
11. Ακολουθήστε τις οδηγίες και εισαγάγετε το seed σας. Επιλέξτε όχι όταν ρωτηθείτε για επιπλέον επίπεδο κρυπτογράφησης και ναι όταν ρωτηθείτε αν έχετε seed.
12. Στη γραμμή εντολών, εισαγάγετε τις λέξεις του seed σας και πατήστε ENTER δύο φορές.
13. Επικολλήστε την ακόλουθη εντολή στο ίδιο παράθυρο: `./dcrwallet -u <username> -P <password> --appdata=$env:localappdata/decred/paymetheus`. Πατήστε ENTER.
14. Καταχωρίστε την ιδιωτική φράση πρόσβασης που χρησιμοποιήσατε κατά τη δημιουργία του πορτοφολιού.
15. Μεταβείτε στο τρίτο παράθυρο του PowerShell και επικολλήστε το `./dcrctl -u <username> -P <password> --wallet -c $env:localappdata/decred/paymetheus/rpc.cert getbalance`. Πατήστε ENTER.
16. Πατήστε CTRL+C στα πρώτα δύο παράθυρα για να κλείσετε τα προγράμματα (dcrd και dcrwallet).
17. Μπορείτε να κλείσετε και τα τρία παράθυρα PowerShell.
18. Επιστρέψτε στο παράθυρο του Explorer. Διαγράψτε τα δύο αρχεία, rpc.cert και rpc.key.
19. Ξεκινήστε το πρόγραμμα Decred για να ξανά ξεκινήσετε τη χρήση του Paymetheus.

-----

## Proof-of-Stake 

#### 1. Μερικά από τα χαμένα/ληγμένα εισιτήρια μου εξακολουθούν να είναι κλειδωμένα για περισσότερες από μία μέρες.

1. Ξεκινήστε τη διαδικασία πορτοφολιού με τη σημαία `--enablevoting`. Δεν θα εκδώσει ανακλήσεις χωρίς αυτή.
2. Ξεκλειδώστε το πορτοφόλι με την εντολή `dcrctl --wallet walletpassphrase <yourpassphrase> 0`. Το πορτοφόλι θα πρέπει να είναι ξεκλείδωτο ώστε να μπορέσει να δημιουργήσει και να υπογράψει τις ανακλήσεις.
3. Ξανά-ρυθμίστε το dcrd για να ειδοποιεί το πορτοφόλι για τα χαμένα εισιτήρια, ώστε να εκδώσει τις ανακλήσεις με το `dcrctl rebroadcastmissed`.


Σε αυτό το σημείο, θα δείτε κάποιες λεπτομέρειες σχετικά με τις συναλλαγές ανάκλησης στο αρχείο καταγραφής πορτοφολιού.
Μόλις αυτές οι συναλλαγές ανάκλησης γίνουν mine σε ένα block (το οποίο θα πρέπει να είναι το επόμενο block),
θα δείτε τα χρήματα να μετακινούνται στην κατηγορία immaturestakegeneration στην έξοδο
της εντολής `dcrctl --wallet` getbalance.
Τέλος, μετά από 256 block, θα μεταφερθούν στην προς δαπάνη κατηγορία και έτσι θα είναι διαθέσιμα για να ξοδευτούν.
