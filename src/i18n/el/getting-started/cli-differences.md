# Διαφορές της Γραμμής Εντολών Μεταξύ των Λειτουργικών Συστημάτων

Η τελευταία ενημέρωση της σελίδας έγινε για την έκδοση v1.0.0.

---

The purpose of this page is to explain the key differences for running the cross-platform command-line applications on Windows, Linux, and macOS.

---

> Εντολές Εκκίνησης

Μια πρώτη μεγάλη διαφορά στις εφαρμογές γραμμής εντολών (`dcrd`, `dcrwallet`, `dcrctl`) είναι ο τρόπος με τον οποίο γίνεται η εκκίνηση τους από τη γραμμή εντολών. Αυτό δεν είναι διαφορά μεταξύ λειτουργικών συστημάτων αλλά διαφορά στα κελύφη τους. Τα Windows συνοδεύονται από την Γραμμή Εντολών και το PowerShell. Το macOS χρησιμοποιεί το Bash μέσα από την εφαρμογή Τερματικό, όπως και επίσης χρησιμοποιούν το Bash πολλές διανομές Linux. Παρακάτω παρατίθενται παραδείγματα των βασικών εντολών εκτέλεσης για το Bash και την Γραμμή Εντολών.

**Γραμμή Εντολών:** `dcrd.exe`, `dcrwallet.exe`, `dcrctl.exe` <br />
**Bash:** `./dcrd`, `./dcrwallet`, `./dcrctl`

Μερικοί από τους οδηγούς μας μπορεί να ισχύουν ανεξαρτήτου Λ.Σ. όσον αφορά τις εντολές εκκίνησης. Αν ένας οδηγός αναφέρει να τρέξετε την `dcrctl --wallet getbalance`, αναφέρεται στην χρήση της `dcrctl.exe --wallet getbalance` για την Γραμμή Εντολών και της `./dcrctl --wallet getbalance` για το Bash.

> Τοποθεσίες Καταλόγου Εφαρμογών

Κάπου αλλού που διαφέρουν τα προγράμματα γραμμής εντολών είναι η θέση κάθε καταλόγου εφαρμογής (blocks, πορτοφόλια, και αρχεία ρυθμίσεων, όλα αποθηκεύονται στον κατάλογο δεδομένων). Παρακάτω είναι ένας πίνακας των προεπιλεγμένων καταλόγων εφαρμογών για κάθε εφαρμογή.

| Λειτουργικό Σύστημα      | Κατάλογοι Εφαρμογών dcrd, dcrwallet και dcrctl      | 
| -------:|:--------------------------------------------- |
| Windows | `C:\Users\<your-username>\AppData\Local\dcrd\`      |
|         | `C:\Users\<your-username>\AppData\Local\dcrwallet\` | 
|         | `C:\Users\<your-username>\AppData\Local\dcrctl\`    |
| macOS   | `~/Library/Application Support/dcrd/`         |
|         | `~/Library/Application Support/dcrwallet/`    |
|         | `~/Library/Application Support/dcrctl/`       |
| Linux   | `~/.dcrd/`                                    |
|         | `~/.dcrwallet/`                               |
|         | `~/.dcrctl/`                                  |

